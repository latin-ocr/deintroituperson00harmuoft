ν ἶιΪ 1ξῖᾟῖτέ

37

lularia familias Megadori‚ qui in exemplari Graeco in
scaena habitabat, et Eunomiae, cuius aedes extra scaenam
erant sitae quasi inter se consociavisse Dziatzko (Rh.
Mus. 37) probabiliter demonstravit. Eo fit, ut Plautus
in colloquio Megadori et Eunomiae, quod in v. 120 ss.
legitur, non iam eadem causa prodeundi usus, quam
poeta Graecus adhibuerat ¹), personas in scaenam in-
duxerit, sed formam secreti colloquii usurpaverit.

Idem Plautus si composuit exordium scaenae III, 1
Militis (cf. Leo, Qu, Pl.‘2⁷ 181), comicos Graecos secutus
colloquium ante aedes secretum (confer v. 596—610) hanc
scaenam esse voluit neque nimis ab arte Graecorum aber-
ravit 2).

Huic formae secreti colloquii similis est ratio, qua
non nullae scaenae compositae sunt. quas afferam:

Andr. 820. Chremes et Simo ex Simonis aedibus
egrediuntur. Chremes in v. 789 in aedes Simonis intro

ierat.
Heautont. 1003. Chremes et uxor eius Sostrata domo

procedunt, dum colloquuntur.

Eun. 818. Thais et Pythias colloquentes exeunt.

Ad. 288. Sostrata et Canthara in scaenam egressae
colloquuntur, quaenam causa prodeundi sit, non satis
apparet, Spengelius quidem (ΜΝ) causam repperisse sibi
videtur, eas ante aedes exire putat, ut exspectent, num
Geta vel Aeschinus veniat. Sed revera eam causam non
subesse verba ipsa colloquii docent, nam aut scriptum
esset in primis statim verbis: „Exspecto‘⁴ vel „Proviso“
(Casin. v. 591, 855, Menaechm. 704> aut alia ratione
primis statim verbis exspectatio manifesta fieret. (Trucul.

1) Dziatzko recte in v. 145 vestigium indagavit, quod quomodo
res in fabula Graeca se habuerit, significat: „ted id monitum advento‘².
2) of. etiam fragmentum ex Pomponii fabula Atellana Praecone-
posteriore servatum (fr. X p. 297 Ribb.):
„Ego dedita opera te, pater, solum foras
Seduxi, ut ne quis esset testis tertius
praeter nos, tibi cum tunderem labeas lubens.‘·'

