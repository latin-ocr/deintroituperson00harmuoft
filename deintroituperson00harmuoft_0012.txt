10

Philemonis fabulas novimus tres a Plauto versas,
Mercatorem, Trinummum, Mostellariam, quae non conta-
taminatione immutatae sunt.

Diphili Rudens integra, Casina magnam partem
contaminata est; etiam Vidulariam, cuius nihil nisi frag-
menta supersunt, eidem poetae esse tribuendam verisi-
mile est.

Exemplaria Phormionis et Hecyrae Terentianarum
erant fabulae Apollodori Carystii, Asinariae Plautinae
auctor Demophilus. Reliquae fabulae anonymae sunt.
Ex his Captivi, Curculio, Epidicus, Menaechmi, Persa,
Truculentus unum habent et simplex argumentum, ceterae
aut contaminatae sunt [Amphitr-uo, Militis I, IV, V] aut
alterae partes fabularum contaminatarum [Amph. I, 3 et
Π, 21), Bacchidum tertia fraus, id est scaena IV, 9 inde
a v. 953, altera pars Casinae H 7 ss., Militis Π, prior
pars poenali, Pseudoli scaenae Ι, 13 I‚5; V, 2, Stichi
pars media, Stichi V]. Sed quos aditus Terentius et
Plautus contaminando mutaverint, suo loco ostendemus.

Euripides ab Aeschylo et Sophocle maxime eo differt,
quod tragoediam magis ad vitam cotidianam conformavit
(Arist. ran. 959: οἰκεῖα πράγματ’ εἰσάγων, οἷς χρώμεθ’, οἷς
ξύνεσμεν . . .). Itaque non veretur, ne personas templum
verrentes (cf. Jon.) et a loco ubi vestes eluebant rever-
tentes (cf. chorum Helenae et Hippol.) in scaenam in-
ducat. Deinde agricola in Electra mane ad agrum se
confert. Sed etsi comici in talibus rebus cum tragico
consentiunt, -— e. gr. in Heautontim. 420 Menedemus
mane palam umero portans egreditur et Daemones et
Sceparnio Rud. initio palis lutum et terram confodiunt,
— tamen inde non concludi potest eos Euripidem imitari.

enuntiaturum fuisse existimo: „quae argumento cum sit duplici, ex
una tamen comoedia conversa est.“ Cf. etiam Leo, hist. litt. Rom.
Ι, 241, adnot. 4.

l) Cf. Leo, Nachr. d. Gom. Ges. 1911, 254 ss„ et idem, Qu. ΡΙ.2
18ἴ» adn. ¹2.

