14

Iam non possumus, quin Euripidem illorum comoediae
locorum exemplar fuisse censeamus. Tragicus exempla
variorum affectuum effingendorum invenit non solum dra-
mati, sed omnibus litterarum generibus. Nostra vero
interest videre, quomodo affectu usus sit, ut introitum
personarum probaret.

a. Identidem personas inducit, quae affectu, ut pro-
deant et miserias suas narrent, commoventur, neque ho-
mines testes dolorum faciunt, sed solitudinem, —- itaque
semper in scaenam vacuam introeunt, — et invocant na-
turam et elementa.

Primus eius modi locus et ex antiquis temporibus
praeclarissimus est prologus Medeae, in qua scaena nutrix
Medeae dolore et maerore perturbata, cum omnino amicis
careat, terrae et caelo dominae res adversas narrat: v. 56

ἐγὼ γὰρ ἐς τοῦτ’ ἐκβέβηκ’ ἀλγηδόνος,

ὥσθ’ ἵμερος μ’ ὑπῆλθε γῇ τε κούρανῷ

’λέξαι μολούσῃ δεῦρο δεσποίνης τύχας 1).
Scholium ad v. 57 adnotatum laudat causam: καλῶς ὁ
Εὐριπίδης μεμίμηται τοὺς ἐν μεγάλαις δυστυχίαις ἐξεταζομένους
καὶ μηδενὶ τῶν ἀνθρώπων θαρροῦντας ἀπαγγεῖλαι τὰ δυστυχή-
ματα . . . οὖτοι γὰρ σιωπᾶν τὰς συμφορὰςΙμὴ δυνάμενοι καὶ λέ-
γειν ἀνθρώποις φοβούμενοι οὐρανῷ ἢ ff, ἢ θεοῖς ἄλλοις διη-
γοῦνται.

Affect'u etiam Hippolytus V. 601 ss. impellitur, ut
naturae queratur, quam invocat

ὦ γαῖα μῆτερ ἡλίου τ’ ἀναπτυχαί,

οἵων λόγων ἄρρητον εἰσήκουσ’ ὅπα.
Postquam nutrix Phaedrae res inauditas cum eo commu-
nicavit et eum in stuprum illicere studuit, a tali nequitia
abhorrens animo quam maxime commoto ex aedibus pro-
currit. Sed se luci et terrae quae sibi acciderint dete-
gere velle non apertis verbis dicit, quod magis pertur-
batus est, quam ut causam aditus explicare possit. Prae-

1) Hanc causam Ennius recepit cf. fr. III Medeae exulis p. 51
Ribb.

 

