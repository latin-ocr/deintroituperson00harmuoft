, 7

At haec licentia nostris permissa est poetis, non erat
antiquis: eis more et consuetudine artis praeceptum erat,
ut aditus personarum probarent, ubicumque ulla poterant
ratione; quod ex fabularum observatione cognoscitur 1).

Sed actio fabularum antiquarum cum semper in via
vel publico ante aedes loco ageretur, poetis scaenicis
Graecis difficultates oriebantur aptarum causarum exco-
gitandarum. Itaque non semper species veri servata est
et non numquam in causis offendimus, „ubicumque dra-
matis argumentum latius patet. Nam non solum multae
res locis a conspectu amotis aguntur, sed etiam ex iis,
quae uno eodemque loco versantur, multa -— atque ea.
saepe gravissima — non ante aedes, sed intus fiuntf‘
(Fraenkelius, De media et nova comoedia quaestiones
selectae, Gott. diss. 1912.)

Vix dicendum esse puto poetas offensiones. si modo
voluissent, evitare potuisse, sed ea ipsa re, quod inter-
dum offensiones exstant, causas non semper tam promptas
fuisse ostenditur, ut facile et apte adhiberentur. Con-
sentaneum igitur est novam rationem introitus probandi
haud ineptam siquis reppererat, multos statim poetas ad·
hibuisse. Unde sequitur, ut earum tantum causarum ab
Euripide usurpatarum in hac quaestione mentio fieri de-
beat, quas eum primum adhibuisse demonstrari posse vi-
deatur. Ergo propositum nostrum accuratius ita circum—
scribitur, ut quatenus comici causis ab Euripide inventis
usi sint, quaeramus. Itaque tritas illas causas,

sive personae iussae scaenam introeunt,

sive mandato perfecto in scaenam redeunt,

s'ive in scaenam ex aedibus evocantur,

sive pulsato ostio prodeunt,

sive in scaenam adducuntur,

sive aliunde domum redeunt,

sive ad propositum aliquod persequendum egrediuntur,
praetermittamus et in eos solos locos Euripideos animum

1) De nonnullis locis, qui excipiendi esse videntur, infra agam.

