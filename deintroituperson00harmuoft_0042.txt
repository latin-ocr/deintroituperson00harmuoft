40

in consuetudinem abiit. ad exemplum colloquii secreti has
scaenas conformasse puto, quod ita commode et facile ·
diverbia. quae omitti non debebant, in scaena agi poterant.

Eo, quod hae scaenae non iam exordia fabularum
erant, poetis contingebat, ut non iam eas tantum personas,
quae in eadem domo habitabant, sed etiam alienas personas
facere possent colloquentes. Quas in scaena aliqua ante-
cedenti in aedes, unde postea egrederentur, ducere debe—
bant. Ita in Andria Chremes postquam v. 789 Simonem
visurus intro iit, in v. 820 una cum Simone in scaena
conspicitur, et in Trinummo Callicles, qui v. 614 in Me-
garonidis aedes abiit, in v. 729 cum amico in scaena est.
Eiusdem condicionis est locus Casin. v. 515.

His locis ea, quae Dziatzko (Rh. Mus. 1900, 108 88.)
de Epidici Grraecae scaena a Plauto inducta protulit et
rationibus ex argumento fabulae sumptis ostendere stu-
duit, aliqua ex parte fulciri videntur. In Epidic. v. 166
Periphanes atque Apoecides in scaena versantur collo-
quentes, neque ex ullo verbo colligitur, quomodo conve-
nerint. Sed cum cogitaveris etiam locos supra adlatos,
si scaenae intercidissent, in quibus Chremes, Callicles,
Lysidamus in amicorum aedes intro ierunt, interpretationi
difficultates adlaturos fuisse, non negabis Dziatzkonis opi-
nioni, qui Periphanem sermone Plautina mutatione inter-
ciso iam ante V. 166 consilium suum effatum in aedes
Apoecidis vicini abisse suspicatur, speciem veri inesse. ·
Sed tamen, cum ea, quae expositioni fabulae desunt, etiam
in prologo perdito intercidisse possint (cf. Leo, Pl. Qu.²
1991, mihi quidem. num propter scaenarum compositionem
ei accedendum sit, non plane constat collatis locis Phorm.
567 ss. et Hecyr. 198 88. Quas scaenas quicumque leget,
non dubitabit, quin ex forma colloquii secreti ortae sint.
Sed ex verbis utriusque scaenae non apparet, unde alter-
utra persona tam subito venerit. Nam in Phorm. v. 567
Demipho et Chremes in scaena versantur, quamquam
Chremetem in scaenis antecedentibus Lemno redeuntem
non vidimus. atque in Hecyr. v. 198 88. Laches et Sostrata

