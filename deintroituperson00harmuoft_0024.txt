22

Hanc formam infirmatam in nova comoedia saepius
quam formam tragicam usurpatam esse consentaneum est.
Ea forma comica, cuius sonus apud Aristophanem ut
ita dicam paene scurrilis est, non nullis locis motione
affectuque animi tragico impletur, qua omnium commo-
ventur animi: talis est locus Discept. v, 487 ss.‚ quo
Charisius egreditur in scaenam verba secum loquens, e
quibus maxime eum paenitentia torqueri apparet. Etiam
verbis sollicitis et anxiis Cliniae (Heautontim. 230) nihil
inest, quod risum moveat.

Magis comicam habet vim πάθος illud paenitentiae in
Bacch. 612ss.‚ quo loco Mnesilochus exit maestus, quod
Pistocleri amici tam parum cognoverit animum ἡ* et quod
aurum patri reddiderit omne.

In hunc modum non numquam in magno discrimine,
quod interest inter personarum perturbationem et causam
qua tantopere commoventur, vis comica posita est, quae
necessario audientium risus excitat:

ln Discept. 165 servus Charisii Onesimus in scaena
conspicitur3 queritur, quod coquus intus tam segniter
opus suum conficiat.

Initio actus insequentis (v. 202) idem secum loquens
se identidem anulum a Syrisco acceptum Charisio demon-
straturum fuisse, sed nihil profecisse narrat.

In V. 384 aliquis, — puto eum coquum esse, -- exit,
qui ποικίλον ἄριστον, quod intus sit, lamentatur.

In v. 432 Abrotonum prodit sollicita et dubia, quid
faciat, quod infans misere fiet, neque scit, quo malo la-
boret.

Andr. 175. Davus domo exit perturbatus, — imagine·
codicis Leid. Vossiani 3817 Davus perturbatus et brachia
iactans depingitur (cf. Bethii ed. 1903 Lugduni p. XLIX)
m quod nuptiae Pamphili tam subito apparentur.

Hae personae —— fere infimae sortis — casibus vitae
suae cotidianae inanibus temere concitantur; in his scaenis
idem ingenium quod in illa Nubium scaena spirat.

