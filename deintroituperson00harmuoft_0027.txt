25

Quod ad unicum apud Apollodorum locum attinety
Phorm. 728, quo Sophrona magnopere perturbata atque
consilii inops ex aedibus prosilit, nobis imagine codicis

,cuiusdam (Bethe p. 117 v.) actionem histrionum notam

esse gaudemus. Qua in imagine nutrix quam maxime
concitata porrigit brachia in latera. Apparet probum

histrionem et hoc et similibus locis causam, quae deesse

videtur, quod verbis non dicitur, actione quasi compen-
sare potuisse.

Agmen claudat fabulae anonymae locus: In Trucul.
v. 322 Diniarchus cum intus in aedibus Phronesii diutius
ei durandum fuerit, dum meretrix lavat, impatiens morae
egreditur (cf. Adelph. 899).

Itaque ut paucis, quae nobis de hac causa erui posse
videantur, complectamur, causa ab Euripide inventa et
ad graves et molestos animi motus affectusque adhibita,
ab Aristophane grandi dicendi genere amoto comoediae

adaptata, a comicis interdum ad aliud genus affectuum ’

translata est. Ab Euripide perraro usurpata apud Me-
nandrum saepe invenitur: atque eo crebrius comicus ea
usus est‚.qu0 plures fabulae res non in scaena, sed intus
gestae sunt; cuius rei clarum praebet exemplum Discept.
fabula, ex cuius fragmentis sex locos supra attuli l).

b. Eum qui huc usque hoc opusculum legerit, non
effugisse puto locum Mer-cat 588 ss. supra allatum aliqua
ratione differre a plerisque de quibus disputavi locis tra-
goediae et comoediae. Charinus enim non solitudinem
quaerit, sed inquiete animi in alium locum ex alio pellitur.

ν Ea causa introitus, quae sine dubio ex egregia quadam

animi humani observatione orta est, non magis comici
est inventum quam illa quam proximo loco tractavi.
Etiam haec ex tragoedia Euripidea in comoediam trans-
lata est:

Hippol. 176. Phaedra languida in lecto iacens a nu-
trice ex aedibus portatur, quod animi perturbatio eam

l) cf. Leo, Monolog. p. 39 adnot. 1.

