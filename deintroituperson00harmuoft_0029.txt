vet 116s.

l

*27

c. Non minus quam inquiete animi depingenda Euri-
pides subtilem animi humani notitiam‘praestabat ea re,
quod homines, qui tota mente aliquid secum reputant,
secretum locum petere observabat.

Ea causa Belleropho in Stheneboeae prologo ¹) addu-
citur, ut procedat (cf. Leo, Monolog. p. 20). De Vita
humana in genere meditatus generalem quam dixit sen-
tentiam ad Proeti hospitis condicionem adhibet ²).
Similes contemplationes pronuntiantes in Philemonis
fabulis personae exeunt:

In Most. v. 84 Philolaches cogitationibus deditus in
scaenam vacuam egreditur, generalem de disciplina aedi-
ficio comparanda sententiam (v, 84 ss.) sua ipsius vita
illustrat (v. 132 ss.) 3) Eodem fere modo Lysitelis canti-
cum Trin. 223 compositum est.

Cum hi duo loci sint monodiae, in quibus Plautus
saepe suum ingenium suamque sollertiam exercuit, quae—
rendum est, num his locis Philemo nobis agnoscendus sit.
At scaenarum conexu ostenditur etiam in fabulis Graecis
his locis iuvenes — nimirum non tacitos —— prodisse.
Quorum soliloquia Plautus cum in monodias commutaret,
ad quas tales deliberationes maxime idoneas esse et per
’se patet et simili loco Amphitr. infra allato demonstratur,
pro consuetudine¹ auxit et amplificavit ⁴).

Hanc causam Menander uno loco, de quo nonnulli
viri docti disseruerunt, sibi adoptavisse videtur. ln Ad.
enim V. 855 Demea egressus aeque atque personae a
Philemone inductae primo sententiam de vita humana
generalem dicit, deinde eam ostendit ad se quoque perss

 

1) Qui in Mus. Rhen. vol. 63 pag. 147 typis expressus est.

2) Tales meditationes etiam in Heraclidarum et Philoctetae Eurip.
prologis exstant, sed non sunu-ausae prodeundi.

3) Haec dispositio etiam aliis locis, quibus personae alia de causa
progress1e in scaena meditantur, persaepe invenitur. Cf. Leo, Mono-
log., p. 75—78.

4) Accuratius de his locis disputavit Leo, hist. literar. pag. 111 ss.

