 

41

x

ante aedes colloquuntur, etsi Lachetem, quem ruri esse
ex v.175 didicimus, nondum reversum conspeximus.
Utrubique cum intervallum inter duos actus intermissum
antecedat, manifestum est Apollodorum finxisse Chre—
metem et Lachetem interim redisse domum. Nescio an
vnon in Epidico quoque idem acciderit. Nam fortasse
licentia, quam poetae post Menandrum admiserunt.
agnoscenda est.

c. In non nullis scaenis ex primis statim verbis
apparere personas iam extra scaenam colloquium ince-
pisse supra monui. (pag. 39.) Plerumque etiam, qua de
re locuti sint, cognoscitur. Hoc scaenarum exordium
unde profectum sit, iam paucis ostendam. Altera enim
forma scaenarum, in quibus duae personae simul in scaenam
procedunt, ea est, ut altera persona alteram comitetur
vel altera persona ab altera adducatur3 quae causae
adeundi iam antea adhibitae erant (e. gr. Prom. 1., Choeph.
892. Septem 874, Soph. Trach. 971, Aristoph. Ach. 237,
Nub. 809 et cet.)‚ sed Euripides primus rem ita instituit,
ut vitae speciem servaret et simul actionem vividiorem
faceret3 nam primus personas, dum simul in scaenam
intro eunt, inter se· colloquentes fecit.

In Iph. Taur. v. 67 Orestes et Pylades in scaenam
veniunt, dum inter se, quid videant, communicant3 ex hac
scaena, in qua res, de quibus colloquuntur, conspiciunt in
scaena demum ipsa, repetitionem illam oriri non potuisse
non est quod dicam. Ne tali quidem ex scaena, qualis in
postrema Euripidis fabula legitur, potuit proficisci; in
qua (Iph. Aul. 303 ss.) Menelaus servum, quem Agamemno
’ epistulam ad Clytaemestram deferre iussit, vi secum ducit
et rixantes prodeunt; nam opprobria litigantium, quales
fuerint, et chorus et spectatores sibi mente, cogitare
possunt, neque opus est repetitione ¹). Ergo neque ex

1) Cum hac scaena comparandus est locus Discept. 1, quo servi,
et Curculionis 533 ss, quo miles et Lyco litigantes in scaenam veniunt.

