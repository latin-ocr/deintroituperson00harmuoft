Constat novam quae dicitur comoediam potius tra-

goediae Euripideae quam veteris comoediae formam atque
rationem secutam esse ¹). Imprimis autem Menander con-
sulto Euripidem imitatus est. Quod cum iam antea om-
nibus viris doctis notum erat (Quintil. instit. orat. X. 1, 69
„Imitatus maxime est, ut saepe testatur, et secutus, quam-
quam in opere diverso, Menander . . .“)‚ tum, postquam
reliquiae nonnullarum Menandri fabularum a Lefeburio
anno 1905 detectae sunt, plane cognitum est. In Discep-
tantibus enim fabula argumentum illius scaenae, qua
factum est, ut Menander hunc indicem ab argumento
totius fabulae prorsus alienum eligeret, haustum esse ex
Alope fabula Euripidis intellectum est iamdudum (vid.
Koert. praef. pag. 22 et H. Fischl., Herm. 43, 311>;
deinde personae Menandreae Euripidis fabulas pernorunt
et versus afferunt, e. gr. Sophrona versus ex Auge de-
sumptos affert (Disc. 583). Quid quod etiam expositio
fabulae Menandreae argumentum fabulae Euripideae mihi
quidem in mentem revocat? Nonne optime cum Menandro
concinunt verba ex Mosis Chorenensis Progymn. allata,
quae apud Angelum Maium ad Eusebii editionem Mediol.
294 (Meineke com. V, 57) leguntur:
„dum in Arcadiae quadam urbe festum Minervae cele-
braretur, cum eiusdem sacerdote Augea Alei filia choreas
in nocturnis sacris 'agitante rem Hercules habuit, qui et
huius furtitestem reliquit ei anulum . . .“ 2).

 

1) Cf. Leo hist. litter. Rom. Ι, cap. Ὧι)
2) Hoc argumentum Meinekius ex comoedia aliqua profectum
esse putavit, sed Wilamowitzius (Analect. Eurip. pag. 186 ss.) iure de

