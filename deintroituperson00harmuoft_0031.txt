Ι

Euripidem metu causa prodeundi uti nescierint3 nam
Aristophanes in Ach. 176 et Nub. 1321, quas fabulas
ante eam fabulam Euripideam, de qua agitur, composuit,
personas timore perturbatas in scaenam induxit3 et
Aeschylum Euripidis exemplar fuisse infra ostendam. Sed
'eam formam exor'dii talium scaenarum, quam Euripides
invenit, comici secuti sunt.

Primus Aeschylus personas metu intus in scaenam
fugientes fecit, ut quae intus vidissent, narrarent. In
Choeph. v. 875 servus ex andronitide procurrit morte
Aegisthi perterritus et dominum necatum esse choro et
Clytaemestrae nuntiat. In Eum. 34 sacerdos pavore
exanimata manibusque gradum titubantem adiuvans ex
templo prodit atque quod horribile spectaculum intus
viderit enarrat.

Euripides, qui hanc causam etiam aliter adhibuit
(Ion. 1250), ea aeque atque Aeschylus usus est, ut aditum
exangeli probaret. Cum Sophoclei exeant exangeli (Antig.
1278, Oed. reg. 1223, Trach. 871), ut chorum de rebus
intus gestis certiorem faciant, Euripides rursus Aeschyli
vestigia pressit; sed magistrum corrigere conatus affectu
timoris non solum utitur causa adeundi, sed metum om-
nibus verbis universaque narratione exangeli effingere
studet: Phryx Euripideus metu atque pavore tantopere
perturbatus et concitatus est, ut omnino quo fugiat ignoret:

 

 

Or. 1375 aiat· πᾶ. φύγω, ξέναι,
πολιὸν αἰθέρ’ ἀμ-
πτάμενος ἡ πόντον, Ὠκεανὸς ὃν
ταυρόκρανος ἀγκάλαις ἑλίσ-
σων κυκλοῖ χῦόνα;
Deinde choro res intus gestas exponit.

Hanc scaenam Orestis comici imitati sunt ¹). Bromia
in Amphitr. v. 1053 ex aedibus procurrit et metu exani-

1) Vide Leonis Qu. ΡΙ.2 pag. 133. - Fraenkelius p. 50 recte
Olympionem in Casina et Bromiam in Amphitruone metu in scaenam
fugientes contulit cum Phryge Euripideo.

