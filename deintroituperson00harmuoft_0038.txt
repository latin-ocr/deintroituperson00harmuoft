36

citatur, dilucide apparebat. Qua re cognita Menander 1)
eumque secutus Demophilus in Asinaria ea ratione aditus
probandi usi sunt. Sed cum nullus iam apud Menandrum
locus, qui eam servatam praebeat, inveniatur, quaestione
tantum eo pervenimus, ut hanc formam esse Menandream
verisimiliter coniciamus. In Perinthia enim comicum eam
adhibuisse arbitror; quam fabulam in prima scaena La-
tinae Andriae Terentium secutum esse Donatus ad v. 13
tradit. Hanc adnotationem, quam Ihnius (Quaest. Te·
renti-anae, Bonn. diss. 1843.) in controversiam vocavit,
rectam esse nunc omnibus probatum esse puto: „Conscius
sibi est primam scaenam de Perinthia esse translatam,
ubi senex ita cum uxore loquitur, ut apud Terentium
cum liberto, at in Andria Menandri solus est senex.“
Apud Terentium Simo senex cum Sosia coquo et duobus
servis opsonio empto a foro redisse videtur. In Perin-
thia autem uxorem non a foro revertisse apparet, sed ex
aedibus egressa est, at cur processit? Eam sua sponte
exisse, ut virum exspectaret, non verisimile est, cum nullo
loco poetae novae comoediae exspectatione ad aditum in
scaenam probandum ita utantur, ut exordium fabulae inde
incohetur, sed semper ea causa in actione ipsa ex habitu
animi personarum rebus gestis concitato oriatur. Itaque
aut a viro seducta est ad colloquium extra aedes secretum,
quod poetas comicos interdum usurpavisse exemplum
Asinariae docet, aut nulla causa commota in scaenam
processit. Quorum utrum probabilius sit, non dubitabit,
qui re vera rem secretam agi in hac scaena considera-
verit. Exordium igitur Perinthiae simile erat Asinariae,
qua in fabula senex Demaenetus servum Libanum secreti
colloquii causa domo educit.

Unicus autem apud Menandrum locus, qui nunc eam
formam exhibet, a Plauto compositus est, quem in Au-

1) Thesmophoriazusarum exordium nou comparandum est, cum
Euripides τὸν κηδεστὴν non seducat, ut secreto colloqui possint.

